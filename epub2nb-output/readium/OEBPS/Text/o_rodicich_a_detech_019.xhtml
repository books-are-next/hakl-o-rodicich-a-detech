<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>o_rodicich_a_detech-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="o_rodicich_a_detech-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">Kafe</p>
			<p class="MLP_text_bez1radku ParaOverride-1">Když jsem procházel parčíkem směrem od Pětníku, všiml jsem si jedné zvláštní věci. V&#160;koruně stromu vedle dětského hřiště seděl vychrtlý bledý chlapík a&#160;zamyšleně plival dolů. Chtě nechtě jsem to musel vzít kolem něho. Když jsem ho míjel, trhnul hlavou, odhodil čupřinu a&#160;upřel na mě kalný zrak: „Na nic se mě neptej, proč tay sedim, nač tay sedim… Tfuj… Šichni umíte akorát kecat, tfuuuj… Kecáte a&#160;kecáte a&#160;to je šecko, co umíte… Ser na mě a&#160;pokračuj… Tfuuuj… Di doajzlu…,“ hovořil ke mně a&#160;dlouhá slina mu kanula z&#160;úst na zdupaný suchý trávník.</p>
			<p class="MLP_text ParaOverride-1">„Jestlipak aspoň víš, jak se menuje ten strom, na kterym sedíš?“ zachtělo se mi říct, ale raději jsem mlčel. Už taky proto, že jsem to sám nevěděl; poznám dub, poznám lípu, břízu, osiku, javor, topol, tis, vrbu, většinu základních ovocných stromů, poznám, to dá rozum, smrk, modřín, jedli a&#160;borovici, někdy babyku, a&#160;kdyby o&#160;to šlo, tak snad i&#160;jinan. Ale tím to hasne.</p>
			<p class="MLP_text ParaOverride-1">Na rohu jsem se ohlédl. Chlapík dřepěl na větvi a&#160;v&#160;pravidelných intervalech si plival pod nohy. Nad ním se otáčela černá výlevka nebe. V&#160;dálce nad obzorem se hluše zablesklo.</p>
			<p class="MLP_text ParaOverride-1">Obešel jsem Kulaťák, vystoupal vzhůru Buzuluckou, otevřel jsem rohové dveře bistra Olin a&#160;usedl na lavici k&#160;oknu. Pár starších dvojic sedělo rovně proti sobě a&#160;tlumeně konverzovalo. Pingl, kterého jsem znal od vidění, se opíral o&#160;pult a&#160;sledoval televizi.</p>
			<p class="MLP_text ParaOverride-1">U&#160;stolku v&#160;koutě se nudila mlaďounká holka. Potahovala z&#160;cigarety a&#160;srkala víno. Na čele měla precizně zastřiženou ofinku a&#160;pod tou ofinkou zelené a&#160;pozorné a&#160;inteligentní, zkrátka nemilosrdné oči. Najednou si dala hlavu na stranu, podívala se na mě a&#160;jemně popustila koutek pusy. Uvědomil jsem si, že na ni civím už dobrých pět minut. Pokrčil jsem rameny. Holka pokrčila rameny. Zakvrdlal jsem si malíkem v&#160;uchu. Holka našla ve vlasech ucho a&#160;zopakovala to. Zívl jsem. Holka taky zívla. Natáhl jsem krk, vycenil co nejvíc horní zuby, toporně otočil hlavu a&#160;pohlédl na ni pomalým skelným pohledem, jak mě to kdysi dávno naučil v&#160;rámci své nejslavnější role Max Schreck.</p>
			<p class="MLP_text ParaOverride-1">„To je ší-le-ný…,“ vyjekla holka, dvacet jí ještě nemohlo být, „co to bylo?“</p>
			<p class="MLP_text ParaOverride-1">„Co bys řekla?“ Přece jí nebudu vykat.</p>
			<p class="MLP_text ParaOverride-1">„Ňákej drákula.“</p>
			<p class="MLP_text ParaOverride-1">„Upír,“ upřesnil jsem.</p>
			<p class="MLP_text ParaOverride-1">„A&#160;proč…?“</p>
			<p class="MLP_text ParaOverride-1">„Co proč?“</p>
			<p class="MLP_text ParaOverride-1">„Proč máte nahoře uraženej kus zubu?“</p>
			<p class="MLP_text ParaOverride-1">Má<span class="MLP_znak_kurziva_11b">te</span>. Aha.</p>
			<p class="MLP_text ParaOverride-1">„Protože jsem včas neuhnul.“</p>
			<p class="MLP_text ParaOverride-1">Holka se zasmála: „Musíš trénovat reakce!“</p>
			<p class="MLP_text ParaOverride-1">„To je pravda, to musim…,“ řekl jsem a&#160;zadíval jsem se do jiskřící tmy za oknem. Zničehonic jsem si totiž vzpomněl, že už mi je těch dvaačtyřicet. A&#160;že mám doma Hanku, nejlepší ženskou, jakou jsem kdy potkal a&#160;kterou si rozhodně nezasloužím.</p>
			<p class="MLP_text ParaOverride-1">„Zdravim tě, co si dáš?“ stanul nade mnou pingl, kterého jsem znal od vidění; nebyl ničím zvlášť nápadný ani zajímavý, až na to, že o&#160;něm bylo známo, že nosí místo trenýrek výhradně dámské kalhotky. Jinak byl údajně v&#160;pořádku. Na otázku, proč nosí dámský kalhotky, odpovídal, že je to prostě pohodlný.</p>
			<p class="MLP_text ParaOverride-1">„Dvojitý preso a&#160;hned ho zaplatim,“ odpověděl jsem.</p>
		</div>
</body>
</html>